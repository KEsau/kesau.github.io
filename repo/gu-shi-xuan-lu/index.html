<!DOCTYPE html>
<html><head>
<title>古代文学课诗歌选录</title>




<meta charset="utf-8">
<meta name="X-UA-Compatible" content="IE=edge">
<meta name="google-site-verification" content="">
<meta content="width=device-width, initial-scale=1.0, maximum-scale=1.0, user-scalable=0" name="viewport">
<meta content="telephone=no" name="format-detection">
<meta name="description" content="《中国古代文学（上）》，钱公讲过的好诗">
<meta name="renderer" content="webkit">
<meta name="theme-color" content="#ffffff">






  <script async src="//busuanzi.ibruce.info/busuanzi/2.3/busuanzi.pure.mini.js"></script>
  <meta name="referrer" content="no-referrer-when-downgrade">









<script async src="https://www.googletagmanager.com/gtag/js?id=G-F72NQK5JCF"></script>
<script>
var doNotTrack = false;
if (!doNotTrack) {
	window.dataLayer = window.dataLayer || [];
	function gtag(){dataLayer.push(arguments);}
	gtag('js', new Date());
	gtag('config', 'G-F72NQK5JCF', { 'anonymize_ip': false });
}
</script>







  






      <script src="/js/toc.js"></script>
    
    <link type="text/css" rel="stylesheet" href="/vendor/css/bootstrap.min.css">

<link rel="stylesheet" href="/scss/dark-mode.min.cb53f1bee2b8900cb4f082afbf00175d6618f281cf9a2fe8619e3b52d20b5721.css" integrity="sha256-y1PxvuK4kAy08IKvvwAXXWYY8oHPmi/oYZ47UtILVyE=" media="screen">


<link rel="stylesheet"
          href="https://fonts.googleapis.com/css?family=Material+Icons">



















</head>
<body>
    	<div id="app"><div class="single-column-drawer-container" id="drawer"
     v-bind:class="{ 'single-column-drawer-container-active': isDrawerOpen }">
    <div class="drawer-content">
        <div class="drawer-menu">
            
            
            
                
                
                
                
                
                <a class="a-block drawer-menu-item false" href="/diary">
                    随笔
                </a>
                
            
                
                
                
                
                
                <a class="a-block drawer-menu-item false" href="/book">
                    书评
                </a>
                
            
                
                
                
                
                
                <a class="a-block drawer-menu-item false" href="/tech">
                    技术
                </a>
                
            
                
                
                
                
                
                <a class="a-block drawer-menu-item false" href="/anthology">
                    朝花夕拾
                </a>
                
            
                
                
                
                    
                
                
                
                <a class="a-block drawer-menu-item active" href="/repo">
                    转载
                </a>
                
            
                
                
                
                
                
                <a class="a-block drawer-menu-item false" href="/tags">
                    标签
                </a>
                
            
                
                
                
                
                
                <a class="a-block drawer-menu-item false" href="/about">
                    关于
                </a>
                
            
            
        </div>
    </div>
</div>
<transition name="fade">
    <div id="drawer-mask" v-bind:class="{ 'single-column-drawer-mask': mounted }" v-if="isDrawerOpen" v-on:click="toggleDrawer"></div>
</transition>
<nav id="navBar" class="navbar sticky-top navbar-light single-column-nav-container">
    <div id="navBackground" class="nav-background"></div>
    <div class="container container-narrow nav-content">
        <button id="nav_dropdown_btn" class="nav-dropdown-toggle" type="button" v-on:click="toggleDrawer">
            <i class="material-icons">
                menu
            </i>
        </button>
        <a id="navTitle" class="navbar-brand" href="https://kiyomizu.cc/">
            Kiyomizu
        </a>
        
        <button type="button" class="nav-darkmode-toggle" id="darkModeToggleButton2">
            <i class="material-icons" id="darkModeToggleIcon2">
                dark_mode
            </i>
        </button>
        
    </div>
</nav>
<div class="single-column-header-container" id="pageHead"
     v-bind:style="{ transform: 'translateZ(0px) translateY('+.3*scrollY+'px)', opacity: 1-navOpacity }">
    <a href="https://kiyomizu.cc/">
        <div class="single-column-header-title">Kiyomizu</div>
        
        <div class="single-column-header-subtitle">我梦想成为布朗肖</div>
        

    </a>
</div>

            <div id="content">
                <div id="streamContainer" class="stream-container">

    <div class="post-list-container post-list-container-shadow">
        <div class="post">
            
            
            

            <div class="post-head-wrapper-text-only"
                
            >
                <div class="post-title">
                    古代文学课诗歌选录
                    
                    <div class="post-subtitle">
                        《中国古代文学（上）》，钱公讲过的好诗
                    </div>
                    
                    <div class="post-meta">
                        
                        <time itemprop="datePublished">
                            2023-10-04
                        </time>
                        

                        
                            <i class="material-icons" style="">folder</i>
                                <a href="/categories/%E8%BD%AC%E8%BD%BD">转载</a>
                                &nbsp;
                        

                        
                            <i class="material-icons" style="">label</i>
                            
                                <a href="/tags/%E8%AF%97%E6%AD%8C">诗歌</a>
                                &nbsp;
                            
                        
                        
                        
                        
                            <span id="busuanzi_container_page_pv">阅读<span id="busuanzi_value_page_pv"></span>次</span>
                        
                    </div>
                </div>
            </div>
            
            <div class="post-body-wrapper">
                
                <div class="post-body" v-pre>
                
                    <h1 id="魏晋">魏晋</h1>
<h2 id="曹丕">曹丕</h2>
<h3 id="燕歌行其一">燕歌行（其一）</h3>
<p>秋风萧瑟天气凉，草木摇落露为霜。
群燕辞归鹄南翔，念君客游思断肠。
慊慊思归恋故乡，君何淹留寄他方？
贱妾茕茕守空房，忧来思君不敢忘，不觉泪下沾衣裳。
援琴鸣弦发清商，短歌微吟不能长。
明月皎皎照我床，星汉西流夜未央。
牵牛织女遥相望，尔独何辜限河梁。</p>
<h3 id="燕歌行其二">燕歌行（其二）</h3>
<p><strong>别日何易会日难，山川悠远路漫漫。</strong>
郁陶思君未敢言，寄声浮云往不还。
涕零雨面毁容颜，谁能怀忧独不叹？
展诗清歌聊自宽，乐往哀来摧肺肝。
耿耿伏枕不能眠，披衣出户步东西，仰看星月观云间。
飞鸧晨鸣声可怜，留连顾怀不能存。</p>
<h2 id="曹植">曹植</h2>
<h3 id="野田黄雀行">野田黄雀行</h3>
<p>高树多悲风，
海水扬其波。
利剑不在掌，
结友何须多？
不见篱间雀，
见鹞自投罗。
罗家得雀喜，
少年见雀悲。
拔剑捎罗网，
黄雀得飞飞。
飞飞摩苍天，
来下谢少年。</p>
<h2 id="徐干">徐干</h2>
<h3 id="室思其五">室思（其五）</h3>
<p>浮云何洋洋，愿因通我辞。 飘飖不可寄，徙倚徒相思。 人离皆复会，君独无返期。 <strong>自君之出矣，明镜暗不治。</strong> 思君如流水，何有穷已时。</p>
<h2 id="阮籍">阮籍</h2>
<h3 id="咏怀其一">咏怀（其一）</h3>
<p>夜中不能寐，起坐弹鸣琴。薄帷鉴明月，清风吹我衿。孤鸿号外野，朔鸟鸣北林。徘徊将何见，忧思独伤心。</p>
<h3 id="咏怀其三">咏怀（其三）</h3>
<p>嘉树下成蹊，东园桃与李。秋风吹飞藿，零落从此始。繁华有憔悴，<strong>堂上生荆杞</strong>。驱马舍之去，去上西山趾。一身不自保，何况恋妻子。凝霜被野草，岁暮亦云已。</p>
<h3 id="咏怀其六十七">咏怀（其六十七）</h3>
<p>洪生资制度，被服正有常。尊卑设次序，事物齐纪纲。容饰整颜色，磬折执圭璋。堂上置玄酒，室中盛稻粱。外厉贞素谈，户内灭芬芳。放口从衷出，复说道义方。委曲周旋仪，姿态愁我肠。</p>
<h2 id="左思">左思</h2>
<h3 id="咏史其一">咏史（其一）</h3>
<p>弱冠弄柔翰，卓荦观群书。 著论准《过秦》，作赋拟《子虚》。 边城苦鸣镝，羽檄飞京都。 虽非甲胄士，畴昔览《穰苴》。 长啸激清风，志若无东吴。 <strong>铅刀贵一割，梦想骋良图。</strong> 左眄澄江湘，右盼定羌胡。 功成不受爵，长揖归田庐。</p>
<h3 id="咏史其二">咏史（其二）</h3>
<p>郁郁涧底松，离离山上苗。 以彼径寸茎，荫此百尺条。 <strong>世胄蹑高位，英俊沉下僚。 地势使之然，由来非一朝。</strong> 金张籍旧业，七叶珥汉貂。 冯公岂不伟，白首不见招。</p>
<h3 id="咏史其五">咏史（其五）</h3>
<p>皓天舒白日，灵景耀神州。 列宅紫宫里，飞宇若云浮。 峨峨高门内，蔼蔼皆王侯。 自非攀龙客，何为欻来游？ <strong>被褐出阊阖，高步追许由。</strong> 振衣千仞岗，濯足万里流。</p>
<h3 id="咏史其六">咏史（其六）</h3>
<p>荆轲饮燕市，酒酣气益振。 哀歌和渐离，谓若傍无人。 虽无壮士节，与世亦殊伦。 高眄邈四海，豪右何足陈？ 贵者虽自贵，视之若埃尘。 贱者虽自贱，重之若千钧。</p>
<h2 id="陶渊明">陶渊明</h2>
<h3 id="癸卯岁始春怀古田舍其二">癸卯岁始春怀古田舍（其二）</h3>
<p>先师有遗训，忧道不忧贫。 瞻望邈难逮，转欲志长勤。 秉耒欢时务，解颜劝农人。 平畴交远风，良苗亦怀新。 <strong>虽未量岁功，即事多所欣。</strong> 耕种有时息，行者无问津。 日入相与归，壶浆劳近邻。 长吟掩柴门，聊为陇亩民。</p>
<h3 id="饮酒其十六">饮酒（其十六）</h3>
<p>少年罕人事，游好在六经。 行行向不惑，淹留遂无成。 竟抱固穷节，饥寒饱所更。 弊庐交悲风，荒草没前庭。 披褐守长夜，晨鸡不肯鸣。 孟公不在兹，终以翳吾情。</p>
<h1 id="南北朝">南北朝</h1>
<h2 id="北朝民歌">北朝民歌</h2>
<h3 id="企喻歌">企喻歌</h3>
<p>男儿可怜虫，出门怀死忧。 尸丧狭谷中，白骨无人收。</p>
<h3 id="幽州马客吟">幽州马客吟</h3>
<p>快马常苦瘦，剿儿常苦贫。黄禾起羸马，有钱始作人。</p>
<h3 id="陇头歌辞">陇头歌辞</h3>
<p>陇头流水，流离山下。 念吾一身，飘然旷野。</p>
<p>朝发欣城，暮宿陇头。 寒不能语，舌卷入喉。</p>
<p>陇头流水，鸣声呜咽。 遥望秦川，心肝断绝。</p>
<h2 id="谢灵运">谢灵运</h2>
<h3 id="登池上楼">登池上楼</h3>
<p>潜虬媚幽姿，飞鸿响远音。
薄霄愧云浮，栖川怍渊沈。
进德智所拙，退耕力不任。
徇禄反穷海，卧痾对空林。
衾枕昧节候，褰开暂窥临。
倾耳聆波澜，举目眺岖嵚。
初景革绪风，新阳改故阴。
<strong>池塘生春草，园柳变鸣禽。</strong>
祁祁伤豳歌，萋萋感楚吟。
索居易永久，离群难处心。
持操岂独古，无闷征在今。</p>
<h3 id="石壁精舍还湖中作">石壁精舍还湖中作</h3>
<p>昏旦变气候，山水含清晖。 清晖能娱人，游子憺忘归。 出谷日尚早，入舟阳已微。 <strong>林壑敛暝色，云霞收夕霏。</strong> 芰荷迭映蔚，蒲稗相因依。 披拂趋南迳，愉悦偃东扉。 虑澹物自轻，意惬理无违。 寄言摄生客，试用此道推。</p>
<h2 id="鲍照">鲍照</h2>
<h3 id="拟古其六">拟古（其六）</h3>
<p>束薪幽篁里，刈黍寒涧阴。 朔风伤我肌，号鸟惊思心。 岁暮井赋讫，程课相追寻。 田租送函谷，兽藁输上林。 河渭冰未开，关陇雪正深。 笞击官有罚，呵辱吏见侵。 不谓乘轩意，伏枥还至今。</p>
<h3 id="代出自蓟北门行">代出自蓟北门行</h3>
<p>羽檄起边亭，烽火入咸阳。 征师屯广武，分兵救朔方。 严秋筋竿劲，虏阵精且强。 天子按剑怒，使者遥相望。 雁行缘石径，鱼贯度飞梁。 箫鼓流汉思，旌甲被胡霜。 疾风冲塞起，沙砾自飘扬。 马毛缩如蝟，角弓不可张。 时危见臣节，世乱识忠良。 投躯报明主，身死为国殇。</p>
<h3 id="代放歌行">代放歌行</h3>
<p>蓼虫避葵堇，习苦不言非。 小人自龌龊，安知旷士怀。 鸡鸣洛城里，禁门平旦开。 冠盖纵横至，车骑四方来。 素带曳长飙，华缨结远埃。 日中安能止，钟鸣犹未归。 夷世不可逢，贤君信爱才。 明虑自天断，不受外嫌猜。 一言分珪爵，片善辞草莱。 岂伊白璧赐，将起黄金台。 今君有何疾，临路独迟回。</p>
<h2 id="谢朓">谢朓</h2>
<h3 id="王孙游">王孙游</h3>
<p>绿草蔓如丝，杂树红英发。无论君不归，君归芳已歇。</p>
<h2 id="何逊">何逊</h2>
<h3 id="临行与故游夜别">临行与故游夜别</h3>
<p>历稔共追随，一旦辞群匹。 复如东注水，未有西归日。 夜雨滴空阶，晓灯暗离室。 相悲各罢酒，何时同促膝？</p>
<h3 id="相送">相送</h3>
<p>客心已百念，孤游重千里。 江暗雨欲来，浪白风初起。</p>
<h2 id="阴铿">阴铿</h2>
<h3 id="江津送刘光禄不及">江津送刘光禄不及</h3>
<p>依然临江渚，长望倚河津。 鼓声随听绝，帆势与云邻。 泊处空余鸟，离亭已散人。 林寒正下叶，钓晚欲收纶。 如何相背远，江汉与城闉。</p>
<h2 id="庾信">庾信</h2>
<h3 id="拟咏怀其十一">拟咏怀（其十一）</h3>
<p>摇落秋为气，凄凉多怨情。 啼枯湘水竹，哭坏杞梁城。 天亡遭愤战，日蹙值愁兵。 直虹朝映垒，长星夜落营。 楚歌饶恨曲，南风多死声。眼前一杯酒，谁论身后名。</p>
<h3 id="拟咏怀其十七">拟咏怀（其十七）</h3>
<p>日晚荒城上，苍茫余落晖。 都护楼兰返，将军疎勒归。 马有风尘气，人多关塞衣。 阵云平不动，秋蓬卷欲飞。 闻道楼船战，今年不解围。</p>
<h2 id="王褒">王褒</h2>
<h3 id="渡河北">渡河北</h3>
<p>秋风吹木叶，还似洞庭波。 常山临代郡，亭障绕黄河。 心悲异方乐，肠断陇头歌。 薄暮临征马，失道北山阿。</p>
<h1 id="隋至盛唐">隋至盛唐</h1>
<h2 id="宋之问">宋之问</h2>
<h3 id="渡汉江">渡汉江</h3>
<p>岭外音书断，经冬复历春。 近乡情更怯，不敢问来人。</p>
<h2 id="王维">王维</h2>
<h3 id="山居秋暝">山居秋暝</h3>
<p>空山新雨后，天气晚来秋。 明月松间照，清泉石上流。 竹喧归浣女，莲动下渔舟。 随意春芳歇，王孙自可留。</p>
<h3 id="相思">相思</h3>
<p>红豆生南国，春来发几枝？ 愿君多采撷，此物最相思。</p>
<h2 id="李白">李白</h2>
<h3 id="古风其一">古风（其一）</h3>
<p>大雅久不作，吾衰竟谁陈。
王风委蔓草，战国多荆榛。
龙虎相啖食，兵戈逮狂秦。
正声何微茫，哀怨起骚人。
扬马激颓波，开流荡无垠。
废兴虽万变，宪章亦已沦。
自从建安来，绮丽不足珍。
圣代复元古，垂衣贵清真。
群才属休明，乘运共跃鳞。
文质相炳焕，众星罗秋旻。
我志在删述，垂辉映千春。
希圣如有立，绝笔于获麟。</p>
<h3 id="答王十二寒夜独酌有怀">答王十二寒夜独酌有怀</h3>
<p>昨夜吴中雪，子猷佳兴发。 万里浮云卷碧山，青天中道流孤月。 孤月沧浪河汉清，北斗错落长庚明。 怀余对酒夜霜白，玉床金井冰峥嵘。 人生飘忽百年内，且须酣畅万古情。 君不能狸膏金距学鬬鸡，坐令鼻息吹虹霓。 君不能学哥舒，横行青海夜带刀，西屠石堡取紫袍。 吟诗作赋北窗里，万言不直一杯水。 世人闻此皆掉头，有如东风射马耳。 鱼目亦笑我，请与明月同。 骅骝拳跼不能食，蹇驴得志鸣春风。 折杨皇华合流俗，晋君听琴枉清角。 巴人谁肯和阳春，楚地由来贱奇璞。 黄金散尽交不成，白首为儒身被轻。 一谈一笑失颜色，苍蝇贝锦喧谤声。 曾参岂是杀人者，谗言三及慈母惊。 与君论心握君手，荣辱于余亦何有。 孔圣犹闻伤凤麟，董龙更是何鸡狗。 一生傲岸苦不谐，恩疏媒劳志多乖。 严陵高揖汉天子，何必长剑拄颐事玉阶？ 达亦不足贵，穷亦不足悲。 韩信羞将绛灌比，祢衡耻逐屠沽儿。 君不见李北海，英风豪气今何在？ 君不见裴尚书，土坟三尺蒿棘居。 少年早欲五湖去，见此弥将钟鼎疏。</p>
<h3 id="子夜吴歌其三">子夜吴歌（其三）</h3>
<p>长安一片月，万户捣衣声。
秋风吹不尽，总是玉关情。
何日平胡虏，良人罢远征。</p>
<h3 id="秋浦歌其十五">秋浦歌（其十五）</h3>
<p>白发三千丈，缘愁似箇长。
不知明镜里，何处得秋霜。</p>
<h2 id="杜甫">杜甫</h2>
<p>风格上，杜甫更应该归为中唐诗人。</p>
<h3 id="羌村其一">羌村（其一）</h3>
<p>峥嵘赤云西，日脚下平地。柴门鸟雀噪，归客千里至。 妻孥怪我在，惊定还拭泪。世乱遭飘荡，生还偶然遂。 邻人满墙头，感叹亦歔欷。夜阑更秉烛，相对如梦寐。</p>
<h3 id="羌村其三">羌村（其三）</h3>
<p>群鸡正乱叫，客至鸡斗争。驱鸡上树木，始闻叩柴荆。 父老四五人，问我久远行。手中各有携，倾榼浊复清。 苦辞酒味薄，黍地无人耕。兵革既未息，儿童尽东征。 请为父老歌，艰难愧深情。歌罢仰天叹，四座泪纵横。</p>
<h1 id="中晚唐">中晚唐</h1>
<h2 id="刘长卿">刘长卿</h2>
<h3 id="过贾谊宅">过贾谊宅</h3>
<p>三年谪宦此栖迟，万古惟留楚客悲。 秋草独寻人去后，寒林空见日斜时。<strong>汉文有道恩犹薄，湘水无情吊岂知？</strong> 寂寂江山摇落处，怜君何事到天涯！</p>
<h3 id="逢雪宿芙蓉山主人">逢雪宿芙蓉山主人</h3>
<p>日暮苍山远，天寒白屋贫。 柴门闻犬吠，风雪夜归人。</p>
<h3 id="从军六首其二">从军六首（其二）</h3>
<p>目极雁门道，青青边草春。一身事征战，匹马同辛勤。末路成白首，功归天下人。</p>
<h2 id="张继">张继</h2>
<h3 id="枫桥夜泊">枫桥夜泊</h3>
<p>月落乌啼霜满天，江枫渔火对愁眠。 姑苏城外寒山寺，夜半钟声到客船。</p>
<h2 id="韩翃">韩翃</h2>
<h3 id="寒食">寒食</h3>
<p>春城无处不飞花，寒食东风御柳斜。 日暮汉宫传蜡烛，轻烟散入五侯家。</p>
<h2 id="卢纶">卢纶</h2>
<h3 id="塞下曲其二">塞下曲（其二）</h3>
<p>林暗草惊风，将军夜引弓。 平明寻白羽，没在石棱中。</p>
<h3 id="塞下曲其三">塞下曲（其三）</h3>
<p>月黑雁飞高，单于夜遁逃。 欲将轻骑逐，大雪满弓刀。</p>
<h2 id="张藉">张藉</h2>
<h3 id="秋思">秋思</h3>
<p>洛阳城里见秋风， 欲作家书意万重。 复恐匆匆说不尽， 行人临发又开封。</p>
<h2 id="刘禹锡">刘禹锡</h2>
<h3 id="西塞山怀古">西塞山怀古</h3>
<p>王濬楼船下益州，金陵王气黯然收。 千寻铁锁沉江底，一片降幡出石头。 人世几回伤往事，山形依旧枕寒流。 今逢四海为家日，<strong>故垒萧萧芦荻秋</strong>。</p>
<h3 id="石头城">石头城</h3>
<p>山围故国周遭在，潮打空城寂寞回。 淮水东边旧时月，夜深还过女墙来。</p>
<h2 id="李贺">李贺</h2>
<h3 id="致酒行">致酒行</h3>
<p>零落栖迟一杯酒，主人奉觞客长寿。 主父西游困不归，家人折断门前柳。 吾闻马周昔作新丰客，天荒地老无人识。 空将笺上两行书，直犯龙颜请恩泽。 我有迷魂招不得，雄鸡一唱天下白。 少年心事当拏云，谁念幽寒坐呜呃。</p>
<h3 id="梦天">梦天</h3>
<p>老兔寒蟾泣天色，云楼半开壁斜白。 玉轮轧露湿团光，鸾佩相逢桂香陌。 黄尘清水三山下，更变千年如走马。 遥望齐州九点烟，一泓海水杯中泻。</p>
<h2 id="杜牧">杜牧</h2>
<h3 id="将赴吴兴登乐游原一绝">将赴吴兴登乐游原一绝</h3>
<p>清时有味是无能，闲爱孤云静爱僧。 欲把一麾江海去，乐游原上望昭陵。</p>
<h2 id="李商隐">李商隐</h2>
<h3 id="安定城楼">安定城楼</h3>
<p>迢递高城百尺楼，绿杨枝外尽汀洲。
贾生年少虚垂涕，王粲春来更远游。
永忆江湖归白发，欲回天地入扁舟。
不知腐鼠成滋味，猜意鹓雏竟未休。</p>
<h3 id="贾生">贾生</h3>
<p>宣室求贤访逐臣，贾生才调更无伦。可怜夜半虚前席，不问苍生问鬼神。</p>
<h3 id="筹笔驿">筹笔驿</h3>
<p>猿鸟犹疑畏简书，风云常为护储胥。徒令上将挥神笔，终见降王走传车。管乐有才原不忝，关张无命欲何如。他年锦里经祠庙，《梁父吟》成恨有馀。</p>
<h3 id="乐游原">乐游原</h3>
<p>向晚意不适，驱车登古原。 夕阳无限好，只是近黄昏。</p>
<h2 id="罗隐">罗隐</h2>
<h3 id="雪">雪</h3>
<p>尽道丰年瑞，丰年事若何？ 长安有贫者，为瑞不宜多！</p>

                    
                    <HR width="100%" id="EOF">
		    <p style="color:#777;">Last modified on 2023-10-04</p>
                    
                </div>
            </div>
            
            
            <nav class="post-pagination">

                
                <a class="newer-posts">
			Next<br>No newer posts.
                </a>
                
                
                
                <a class="older-posts" href="/anthology/zhong-guo-gu-dai-wen-xue/">
			Previous<br>中国古代文学
                </a>
                
            </nav>
            <div class="post-comment-wrapper">
                












            </div>
        </div>
    </div>


                    </div>
            </div><div id="sideContainer" class="side-container">
    
    <a class="a-block nav-head false" href="https://kiyomizu.cc/">
    
        <div class="nav-title">
            Kiyomizu
        </div>
        
        <div class="nav-subtitle">
            我梦想成为布朗肖
        </div>
        
    </a>

    <div class="nav-link-list">
        
        
            
            
            
            
            
            <a class="a-block nav-link-item false" href="/diary">
                随笔
            </a>
            
        
            
            
            
            
            
            <a class="a-block nav-link-item false" href="/book">
                书评
            </a>
            
        
            
            
            
            
            
            <a class="a-block nav-link-item false" href="/tech">
                技术
            </a>
            
        
            
            
            
            
            
            <a class="a-block nav-link-item false" href="/anthology">
                朝花夕拾
            </a>
            
        
            
            
            
                
            
            
            
            <a class="a-block nav-link-item active" href="/repo">
                转载
            </a>
            
        
            
            
            
            
            
            <a class="a-block nav-link-item false" href="/tags">
                标签
            </a>
            
        
            
            
            
            
            
            <a class="a-block nav-link-item false" href="/about">
                关于
            </a>
            
        
    </div>

    

    <div class="nav-footer">
        
Hugo Theme <a href="https://github.com/amazingrise/hugo-theme-diary">Diary</a> by <a href="https://risehere.net/">Rise</a>
<br>
Ported from <a href="https://mak1t0.cc/" target="_blank" rel="noreferrer noopener">Makito</a>'s <a href="https://github.com/SumiMakito/hexo-theme-journal/" target="_blank" rel="noreferrer noopener">Journal.</a> <br>
<br>

&copy;
	
	Kiyomizu 2022-2023
	

	
        <div class="busuanzi-footer">
        <span id="busuanzi_container_site_pv">
            本站总访问量<span id="busuanzi_value_site_pv"></span>次
        </span>
        </div>
    
    </div>

    
</div><div id="extraContainer" class="extra-container">
    <div class="toc-wrapper">
        

        
        <div class="toc">


	<div class="toc-content">
	
		
		
		
		<center>- CATALOG -</center>
		
		
		<ul>
			
				
				
					
						
						
						
						
						
							<li>
								<a href="#%e9%ad%8f%e6%99%8b" class="nav-魏晋">
									魏晋
								</a>
							</li>
						
						
					
				
			
				
				
					
						
						
						
						
							
								
									<ul>
								
							
						
						
							<li>
								<a href="#%e6%9b%b9%e4%b8%95" class="nav-曹丕">
									曹丕
								</a>
							</li>
						
						
					
				
			
				
				
					
						
						
						
						
							
								
									<ul>
								
							
						
						
							<li>
								<a href="#%e7%87%95%e6%ad%8c%e8%a1%8c%e5%85%b6%e4%b8%80" class="nav-燕歌行其一">
									燕歌行（其一）
								</a>
							</li>
						
						
					
				
			
				
				
					
						
						
						
						
						
							<li>
								<a href="#%e7%87%95%e6%ad%8c%e8%a1%8c%e5%85%b6%e4%ba%8c" class="nav-燕歌行其二">
									燕歌行（其二）
								</a>
							</li>
						
						
					
				
			
				
				
					
						
						
						
							
								</ul>
							
						
						
						
							<li>
								<a href="#%e6%9b%b9%e6%a4%8d" class="nav-曹植">
									曹植
								</a>
							</li>
						
						
					
				
			
				
				
					
						
						
						
						
							
								
									<ul>
								
							
						
						
							<li>
								<a href="#%e9%87%8e%e7%94%b0%e9%bb%84%e9%9b%80%e8%a1%8c" class="nav-野田黄雀行">
									野田黄雀行
								</a>
							</li>
						
						
					
				
			
				
				
					
						
						
						
							
								</ul>
							
						
						
						
							<li>
								<a href="#%e5%be%90%e5%b9%b2" class="nav-徐干">
									徐干
								</a>
							</li>
						
						
					
				
			
				
				
					
						
						
						
						
							
								
									<ul>
								
							
						
						
							<li>
								<a href="#%e5%ae%a4%e6%80%9d%e5%85%b6%e4%ba%94" class="nav-室思其五">
									室思（其五）
								</a>
							</li>
						
						
					
				
			
				
				
					
						
						
						
							
								</ul>
							
						
						
						
							<li>
								<a href="#%e9%98%ae%e7%b1%8d" class="nav-阮籍">
									阮籍
								</a>
							</li>
						
						
					
				
			
				
				
					
						
						
						
						
							
								
									<ul>
								
							
						
						
							<li>
								<a href="#%e5%92%8f%e6%80%80%e5%85%b6%e4%b8%80" class="nav-咏怀其一">
									咏怀（其一）
								</a>
							</li>
						
						
					
				
			
				
				
					
						
						
						
						
						
							<li>
								<a href="#%e5%92%8f%e6%80%80%e5%85%b6%e4%b8%89" class="nav-咏怀其三">
									咏怀（其三）
								</a>
							</li>
						
						
					
				
			
				
				
					
						
						
						
						
						
							<li>
								<a href="#%e5%92%8f%e6%80%80%e5%85%b6%e5%85%ad%e5%8d%81%e4%b8%83" class="nav-咏怀其六十七">
									咏怀（其六十七）
								</a>
							</li>
						
						
					
				
			
				
				
					
						
						
						
							
								</ul>
							
						
						
						
							<li>
								<a href="#%e5%b7%a6%e6%80%9d" class="nav-左思">
									左思
								</a>
							</li>
						
						
					
				
			
				
				
					
						
						
						
						
							
								
									<ul>
								
							
						
						
							<li>
								<a href="#%e5%92%8f%e5%8f%b2%e5%85%b6%e4%b8%80" class="nav-咏史其一">
									咏史（其一）
								</a>
							</li>
						
						
					
				
			
				
				
					
						
						
						
						
						
							<li>
								<a href="#%e5%92%8f%e5%8f%b2%e5%85%b6%e4%ba%8c" class="nav-咏史其二">
									咏史（其二）
								</a>
							</li>
						
						
					
				
			
				
				
					
						
						
						
						
						
							<li>
								<a href="#%e5%92%8f%e5%8f%b2%e5%85%b6%e4%ba%94" class="nav-咏史其五">
									咏史（其五）
								</a>
							</li>
						
						
					
				
			
				
				
					
						
						
						
						
						
							<li>
								<a href="#%e5%92%8f%e5%8f%b2%e5%85%b6%e5%85%ad" class="nav-咏史其六">
									咏史（其六）
								</a>
							</li>
						
						
					
				
			
				
				
					
						
						
						
							
								</ul>
							
						
						
						
							<li>
								<a href="#%e9%99%b6%e6%b8%8a%e6%98%8e" class="nav-陶渊明">
									陶渊明
								</a>
							</li>
						
						
					
				
			
				
				
					
						
						
						
						
							
								
									<ul>
								
							
						
						
							<li>
								<a href="#%e7%99%b8%e5%8d%af%e5%b2%81%e5%a7%8b%e6%98%a5%e6%80%80%e5%8f%a4%e7%94%b0%e8%88%8d%e5%85%b6%e4%ba%8c" class="nav-癸卯岁始春怀古田舍其二">
									癸卯岁始春怀古田舍（其二）
								</a>
							</li>
						
						
					
				
			
				
				
					
						
						
						
						
						
							<li>
								<a href="#%e9%a5%ae%e9%85%92%e5%85%b6%e5%8d%81%e5%85%ad" class="nav-饮酒其十六">
									饮酒（其十六）
								</a>
							</li>
						
						
					
				
			
				
				
					
						
						
						
							
								</ul>
							
								</ul>
							
						
						
						
							<li>
								<a href="#%e5%8d%97%e5%8c%97%e6%9c%9d" class="nav-南北朝">
									南北朝
								</a>
							</li>
						
						
					
				
			
				
				
					
						
						
						
						
							
								
									<ul>
								
							
						
						
							<li>
								<a href="#%e5%8c%97%e6%9c%9d%e6%b0%91%e6%ad%8c" class="nav-北朝民歌">
									北朝民歌
								</a>
							</li>
						
						
					
				
			
				
				
					
						
						
						
						
							
								
									<ul>
								
							
						
						
							<li>
								<a href="#%e4%bc%81%e5%96%bb%e6%ad%8c" class="nav-企喻歌">
									企喻歌
								</a>
							</li>
						
						
					
				
			
				
				
					
						
						
						
						
						
							<li>
								<a href="#%e5%b9%bd%e5%b7%9e%e9%a9%ac%e5%ae%a2%e5%90%9f" class="nav-幽州马客吟">
									幽州马客吟
								</a>
							</li>
						
						
					
				
			
				
				
					
						
						
						
						
						
							<li>
								<a href="#%e9%99%87%e5%a4%b4%e6%ad%8c%e8%be%9e" class="nav-陇头歌辞">
									陇头歌辞
								</a>
							</li>
						
						
					
				
			
				
				
					
						
						
						
							
								</ul>
							
						
						
						
							<li>
								<a href="#%e8%b0%a2%e7%81%b5%e8%bf%90" class="nav-谢灵运">
									谢灵运
								</a>
							</li>
						
						
					
				
			
				
				
					
						
						
						
						
							
								
									<ul>
								
							
						
						
							<li>
								<a href="#%e7%99%bb%e6%b1%a0%e4%b8%8a%e6%a5%bc" class="nav-登池上楼">
									登池上楼
								</a>
							</li>
						
						
					
				
			
				
				
					
						
						
						
						
						
							<li>
								<a href="#%e7%9f%b3%e5%a3%81%e7%b2%be%e8%88%8d%e8%bf%98%e6%b9%96%e4%b8%ad%e4%bd%9c" class="nav-石壁精舍还湖中作">
									石壁精舍还湖中作
								</a>
							</li>
						
						
					
				
			
				
				
					
						
						
						
							
								</ul>
							
						
						
						
							<li>
								<a href="#%e9%b2%8d%e7%85%a7" class="nav-鲍照">
									鲍照
								</a>
							</li>
						
						
					
				
			
				
				
					
						
						
						
						
							
								
									<ul>
								
							
						
						
							<li>
								<a href="#%e6%8b%9f%e5%8f%a4%e5%85%b6%e5%85%ad" class="nav-拟古其六">
									拟古（其六）
								</a>
							</li>
						
						
					
				
			
				
				
					
						
						
						
						
						
							<li>
								<a href="#%e4%bb%a3%e5%87%ba%e8%87%aa%e8%93%9f%e5%8c%97%e9%97%a8%e8%a1%8c" class="nav-代出自蓟北门行">
									代出自蓟北门行
								</a>
							</li>
						
						
					
				
			
				
				
					
						
						
						
						
						
							<li>
								<a href="#%e4%bb%a3%e6%94%be%e6%ad%8c%e8%a1%8c" class="nav-代放歌行">
									代放歌行
								</a>
							</li>
						
						
					
				
			
				
				
					
						
						
						
							
								</ul>
							
						
						
						
							<li>
								<a href="#%e8%b0%a2%e6%9c%93" class="nav-谢朓">
									谢朓
								</a>
							</li>
						
						
					
				
			
				
				
					
						
						
						
						
							
								
									<ul>
								
							
						
						
							<li>
								<a href="#%e7%8e%8b%e5%ad%99%e6%b8%b8" class="nav-王孙游">
									王孙游
								</a>
							</li>
						
						
					
				
			
				
				
					
						
						
						
							
								</ul>
							
						
						
						
							<li>
								<a href="#%e4%bd%95%e9%80%8a" class="nav-何逊">
									何逊
								</a>
							</li>
						
						
					
				
			
				
				
					
						
						
						
						
							
								
									<ul>
								
							
						
						
							<li>
								<a href="#%e4%b8%b4%e8%a1%8c%e4%b8%8e%e6%95%85%e6%b8%b8%e5%a4%9c%e5%88%ab" class="nav-临行与故游夜别">
									临行与故游夜别
								</a>
							</li>
						
						
					
				
			
				
				
					
						
						
						
						
						
							<li>
								<a href="#%e7%9b%b8%e9%80%81" class="nav-相送">
									相送
								</a>
							</li>
						
						
					
				
			
				
				
					
						
						
						
							
								</ul>
							
						
						
						
							<li>
								<a href="#%e9%98%b4%e9%93%bf" class="nav-阴铿">
									阴铿
								</a>
							</li>
						
						
					
				
			
				
				
					
						
						
						
						
							
								
									<ul>
								
							
						
						
							<li>
								<a href="#%e6%b1%9f%e6%b4%a5%e9%80%81%e5%88%98%e5%85%89%e7%a6%84%e4%b8%8d%e5%8f%8a" class="nav-江津送刘光禄不及">
									江津送刘光禄不及
								</a>
							</li>
						
						
					
				
			
				
				
					
						
						
						
							
								</ul>
							
						
						
						
							<li>
								<a href="#%e5%ba%be%e4%bf%a1" class="nav-庾信">
									庾信
								</a>
							</li>
						
						
					
				
			
				
				
					
						
						
						
						
							
								
									<ul>
								
							
						
						
							<li>
								<a href="#%e6%8b%9f%e5%92%8f%e6%80%80%e5%85%b6%e5%8d%81%e4%b8%80" class="nav-拟咏怀其十一">
									拟咏怀（其十一）
								</a>
							</li>
						
						
					
				
			
				
				
					
						
						
						
						
						
							<li>
								<a href="#%e6%8b%9f%e5%92%8f%e6%80%80%e5%85%b6%e5%8d%81%e4%b8%83" class="nav-拟咏怀其十七">
									拟咏怀（其十七）
								</a>
							</li>
						
						
					
				
			
				
				
					
						
						
						
							
								</ul>
							
						
						
						
							<li>
								<a href="#%e7%8e%8b%e8%a4%92" class="nav-王褒">
									王褒
								</a>
							</li>
						
						
					
				
			
				
				
					
						
						
						
						
							
								
									<ul>
								
							
						
						
							<li>
								<a href="#%e6%b8%a1%e6%b2%b3%e5%8c%97" class="nav-渡河北">
									渡河北
								</a>
							</li>
						
						
					
				
			
				
				
					
						
						
						
							
								</ul>
							
								</ul>
							
						
						
						
							<li>
								<a href="#%e9%9a%8b%e8%87%b3%e7%9b%9b%e5%94%90" class="nav-隋至盛唐">
									隋至盛唐
								</a>
							</li>
						
						
					
				
			
				
				
					
						
						
						
						
							
								
									<ul>
								
							
						
						
							<li>
								<a href="#%e5%ae%8b%e4%b9%8b%e9%97%ae" class="nav-宋之问">
									宋之问
								</a>
							</li>
						
						
					
				
			
				
				
					
						
						
						
						
							
								
									<ul>
								
							
						
						
							<li>
								<a href="#%e6%b8%a1%e6%b1%89%e6%b1%9f" class="nav-渡汉江">
									渡汉江
								</a>
							</li>
						
						
					
				
			
				
				
					
						
						
						
							
								</ul>
							
						
						
						
							<li>
								<a href="#%e7%8e%8b%e7%bb%b4" class="nav-王维">
									王维
								</a>
							</li>
						
						
					
				
			
				
				
					
						
						
						
						
							
								
									<ul>
								
							
						
						
							<li>
								<a href="#%e5%b1%b1%e5%b1%85%e7%a7%8b%e6%9a%9d" class="nav-山居秋暝">
									山居秋暝
								</a>
							</li>
						
						
					
				
			
				
				
					
						
						
						
						
						
							<li>
								<a href="#%e7%9b%b8%e6%80%9d" class="nav-相思">
									相思
								</a>
							</li>
						
						
					
				
			
				
				
					
						
						
						
							
								</ul>
							
						
						
						
							<li>
								<a href="#%e6%9d%8e%e7%99%bd" class="nav-李白">
									李白
								</a>
							</li>
						
						
					
				
			
				
				
					
						
						
						
						
							
								
									<ul>
								
							
						
						
							<li>
								<a href="#%e5%8f%a4%e9%a3%8e%e5%85%b6%e4%b8%80" class="nav-古风其一">
									古风（其一）
								</a>
							</li>
						
						
					
				
			
				
				
					
						
						
						
						
						
							<li>
								<a href="#%e7%ad%94%e7%8e%8b%e5%8d%81%e4%ba%8c%e5%af%92%e5%a4%9c%e7%8b%ac%e9%85%8c%e6%9c%89%e6%80%80" class="nav-答王十二寒夜独酌有怀">
									答王十二寒夜独酌有怀
								</a>
							</li>
						
						
					
				
			
				
				
					
						
						
						
						
						
							<li>
								<a href="#%e5%ad%90%e5%a4%9c%e5%90%b4%e6%ad%8c%e5%85%b6%e4%b8%89" class="nav-子夜吴歌其三">
									子夜吴歌（其三）
								</a>
							</li>
						
						
					
				
			
				
				
					
						
						
						
						
						
							<li>
								<a href="#%e7%a7%8b%e6%b5%a6%e6%ad%8c%e5%85%b6%e5%8d%81%e4%ba%94" class="nav-秋浦歌其十五">
									秋浦歌（其十五）
								</a>
							</li>
						
						
					
				
			
				
				
					
						
						
						
							
								</ul>
							
						
						
						
							<li>
								<a href="#%e6%9d%9c%e7%94%ab" class="nav-杜甫">
									杜甫
								</a>
							</li>
						
						
					
				
			
				
				
					
						
						
						
						
							
								
									<ul>
								
							
						
						
							<li>
								<a href="#%e7%be%8c%e6%9d%91%e5%85%b6%e4%b8%80" class="nav-羌村其一">
									羌村（其一）
								</a>
							</li>
						
						
					
				
			
				
				
					
						
						
						
						
						
							<li>
								<a href="#%e7%be%8c%e6%9d%91%e5%85%b6%e4%b8%89" class="nav-羌村其三">
									羌村（其三）
								</a>
							</li>
						
						
					
				
			
				
				
					
						
						
						
							
								</ul>
							
								</ul>
							
						
						
						
							<li>
								<a href="#%e4%b8%ad%e6%99%9a%e5%94%90" class="nav-中晚唐">
									中晚唐
								</a>
							</li>
						
						
					
				
			
				
				
					
						
						
						
						
							
								
									<ul>
								
							
						
						
							<li>
								<a href="#%e5%88%98%e9%95%bf%e5%8d%bf" class="nav-刘长卿">
									刘长卿
								</a>
							</li>
						
						
					
				
			
				
				
					
						
						
						
						
							
								
									<ul>
								
							
						
						
							<li>
								<a href="#%e8%bf%87%e8%b4%be%e8%b0%8a%e5%ae%85" class="nav-过贾谊宅">
									过贾谊宅
								</a>
							</li>
						
						
					
				
			
				
				
					
						
						
						
						
						
							<li>
								<a href="#%e9%80%a2%e9%9b%aa%e5%ae%bf%e8%8a%99%e8%93%89%e5%b1%b1%e4%b8%bb%e4%ba%ba" class="nav-逢雪宿芙蓉山主人">
									逢雪宿芙蓉山主人
								</a>
							</li>
						
						
					
				
			
				
				
					
						
						
						
						
						
							<li>
								<a href="#%e4%bb%8e%e5%86%9b%e5%85%ad%e9%a6%96%e5%85%b6%e4%ba%8c" class="nav-从军六首其二">
									从军六首（其二）
								</a>
							</li>
						
						
					
				
			
				
				
					
						
						
						
							
								</ul>
							
						
						
						
							<li>
								<a href="#%e5%bc%a0%e7%bb%a7" class="nav-张继">
									张继
								</a>
							</li>
						
						
					
				
			
				
				
					
						
						
						
						
							
								
									<ul>
								
							
						
						
							<li>
								<a href="#%e6%9e%ab%e6%a1%a5%e5%a4%9c%e6%b3%8a" class="nav-枫桥夜泊">
									枫桥夜泊
								</a>
							</li>
						
						
					
				
			
				
				
					
						
						
						
							
								</ul>
							
						
						
						
							<li>
								<a href="#%e9%9f%a9%e7%bf%83" class="nav-韩翃">
									韩翃
								</a>
							</li>
						
						
					
				
			
				
				
					
						
						
						
						
							
								
									<ul>
								
							
						
						
							<li>
								<a href="#%e5%af%92%e9%a3%9f" class="nav-寒食">
									寒食
								</a>
							</li>
						
						
					
				
			
				
				
					
						
						
						
							
								</ul>
							
						
						
						
							<li>
								<a href="#%e5%8d%a2%e7%ba%b6" class="nav-卢纶">
									卢纶
								</a>
							</li>
						
						
					
				
			
				
				
					
						
						
						
						
							
								
									<ul>
								
							
						
						
							<li>
								<a href="#%e5%a1%9e%e4%b8%8b%e6%9b%b2%e5%85%b6%e4%ba%8c" class="nav-塞下曲其二">
									塞下曲（其二）
								</a>
							</li>
						
						
					
				
			
				
				
					
						
						
						
						
						
							<li>
								<a href="#%e5%a1%9e%e4%b8%8b%e6%9b%b2%e5%85%b6%e4%b8%89" class="nav-塞下曲其三">
									塞下曲（其三）
								</a>
							</li>
						
						
					
				
			
				
				
					
						
						
						
							
								</ul>
							
						
						
						
							<li>
								<a href="#%e5%bc%a0%e8%97%89" class="nav-张藉">
									张藉
								</a>
							</li>
						
						
					
				
			
				
				
					
						
						
						
						
							
								
									<ul>
								
							
						
						
							<li>
								<a href="#%e7%a7%8b%e6%80%9d" class="nav-秋思">
									秋思
								</a>
							</li>
						
						
					
				
			
				
				
					
						
						
						
							
								</ul>
							
						
						
						
							<li>
								<a href="#%e5%88%98%e7%a6%b9%e9%94%a1" class="nav-刘禹锡">
									刘禹锡
								</a>
							</li>
						
						
					
				
			
				
				
					
						
						
						
						
							
								
									<ul>
								
							
						
						
							<li>
								<a href="#%e8%a5%bf%e5%a1%9e%e5%b1%b1%e6%80%80%e5%8f%a4" class="nav-西塞山怀古">
									西塞山怀古
								</a>
							</li>
						
						
					
				
			
				
				
					
						
						
						
						
						
							<li>
								<a href="#%e7%9f%b3%e5%a4%b4%e5%9f%8e" class="nav-石头城">
									石头城
								</a>
							</li>
						
						
					
				
			
				
				
					
						
						
						
							
								</ul>
							
						
						
						
							<li>
								<a href="#%e6%9d%8e%e8%b4%ba" class="nav-李贺">
									李贺
								</a>
							</li>
						
						
					
				
			
				
				
					
						
						
						
						
							
								
									<ul>
								
							
						
						
							<li>
								<a href="#%e8%87%b4%e9%85%92%e8%a1%8c" class="nav-致酒行">
									致酒行
								</a>
							</li>
						
						
					
				
			
				
				
					
						
						
						
						
						
							<li>
								<a href="#%e6%a2%a6%e5%a4%a9" class="nav-梦天">
									梦天
								</a>
							</li>
						
						
					
				
			
				
				
					
						
						
						
							
								</ul>
							
						
						
						
							<li>
								<a href="#%e6%9d%9c%e7%89%a7" class="nav-杜牧">
									杜牧
								</a>
							</li>
						
						
					
				
			
				
				
					
						
						
						
						
							
								
									<ul>
								
							
						
						
							<li>
								<a href="#%e5%b0%86%e8%b5%b4%e5%90%b4%e5%85%b4%e7%99%bb%e4%b9%90%e6%b8%b8%e5%8e%9f%e4%b8%80%e7%bb%9d" class="nav-将赴吴兴登乐游原一绝">
									将赴吴兴登乐游原一绝
								</a>
							</li>
						
						
					
				
			
				
				
					
						
						
						
							
								</ul>
							
						
						
						
							<li>
								<a href="#%e6%9d%8e%e5%95%86%e9%9a%90" class="nav-李商隐">
									李商隐
								</a>
							</li>
						
						
					
				
			
				
				
					
						
						
						
						
							
								
									<ul>
								
							
						
						
							<li>
								<a href="#%e5%ae%89%e5%ae%9a%e5%9f%8e%e6%a5%bc" class="nav-安定城楼">
									安定城楼
								</a>
							</li>
						
						
					
				
			
				
				
					
						
						
						
						
						
							<li>
								<a href="#%e8%b4%be%e7%94%9f" class="nav-贾生">
									贾生
								</a>
							</li>
						
						
					
				
			
				
				
					
						
						
						
						
						
							<li>
								<a href="#%e7%ad%b9%e7%ac%94%e9%a9%bf" class="nav-筹笔驿">
									筹笔驿
								</a>
							</li>
						
						
					
				
			
				
				
					
						
						
						
						
						
							<li>
								<a href="#%e4%b9%90%e6%b8%b8%e5%8e%9f" class="nav-乐游原">
									乐游原
								</a>
							</li>
						
						
					
				
			
				
				
					
						
						
						
							
								</ul>
							
						
						
						
							<li>
								<a href="#%e7%bd%97%e9%9a%90" class="nav-罗隐">
									罗隐
								</a>
							</li>
						
						
					
				
			
				
				
					
						
						
						
						
							
								
									<ul>
								
							
						
						
							<li>
								<a href="#%e9%9b%aa" class="nav-雪">
									雪
								</a>
							</li>
						
						
					
				
			
		</ul>
	</div>

</div>
        
    </div>
    <div class="pagination">
        <a id="globalBackToTop" class="pagination-action animated-visibility" href="#top"
            :class="{ invisible: scrollY == 0 }">
            <i class="material-icons pagination-action-icon">
                keyboard_arrow_up
            </i>
        </a>
        
        <a type="button" class="pagination-action" id="darkModeToggleButton">
            <span class="material-icons pagination-action-icon" id="darkModeToggleIcon">
                dark_mode
            </span>
        </a>
        
        
    </div>
</div><div id="single-column-footer">
Hugo Theme <a href="https://github.com/amazingrise/hugo-theme-diary">Diary</a> by <a href="https://risehere.net/">Rise</a>
<br>
Ported from <a href="https://mak1t0.cc/" target="_blank" rel="noreferrer noopener">Makito</a>'s <a href="https://github.com/SumiMakito/hexo-theme-journal/" target="_blank" rel="noreferrer noopener">Journal.</a> <br>
<br>

&copy;
	
	Kiyomizu 2022-2023
	

	
        <div class="busuanzi-footer">
        <span id="busuanzi_container_site_pv">
            本站总访问量<span id="busuanzi_value_site_pv"></span>次
        </span>
        </div>
    </div>
            </div>
    
    <script src="/js/journal.js"></script></body>
</html>
